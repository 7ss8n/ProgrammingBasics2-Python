Завдання 2.

Розробіть програму для імітації екосистеми, яка аналогічна до екосистеми із завдання №1, 
але додайте характеристики (атрибути): стать (булеве значення) та потужність (число з плаваючою крапкою) кожній тварині, 
за допомогою класу Animal як базового класу. Якщо дві тварини одного типу зустрічаються, 
то вони створюють новий екземпляр такого ж типу тварини, лише якщо вони різної статі. В іншому випадку, 
якщо зустрічаються дві тварини одного й того ж типу та статі, то виживає лише одна потужніша тварина.

Результат виконання завдання повинен бути збережений у модулях river_2.py та animal_2.py

Завдання 3.

Розробіть програму для імітації екосистеми, яка  аналогічна до попередньої, але яка містить три типи тварин, ведмеді, риби та видри. 
Кожна тварина має стать, вік та потужність. Всі тварини можуть рухатися на одну позицію випадковим чином. 
Якщо в одній позиції зустрічаються дві тварини то:

    Якщо це ведмідь і будь яка інша тварина то ведмідь її з’їдає.

    Якщо це видра і риба то видра з’їдає рибу.

    Якщо тварини одного типу, але різної статі то народжуються нові тварини. 
	Риби народжують 7 нових риб, видри народжують 3 нові видри, ведмеді народжують 2 нові ведмеді.

    Якщо зустрілися тварини однієї статі то вони вступають у боротьбу. Перемагає сильніша тварина. 
	Якщо потужність тварин однакова то перемагає молодша тварина.

Всі тварини мають вік. Риба живе до 5 років (число від 0 до 5), якщо вона не гине раніше. 
Видра живе до 12 років (число від 0 до 12), якщо вона не гине раніше. 
Ведмідь живе до 10 років (число від 0 до 10), якщо він не гине раніше.

Кожен з видів тварин не може займати більше ніж 60% екосистеми. 
Якщо певний вид перевищує ці значення то гинуть наймолодші та найстарші тварини в однаковій пропорції.

Результат виконання завдання повинен бути збережений у модулях river_3.py та animal_3.py
Для кожного завдання потрібно розробити:

    - діаграму класів,

    - модуль для представлення класів тварин

    - модуль для моделювання екосистеми

Модуль для моделювання екосистеми повинен містити клас річка, який забезпечує наступні можливості:

    додавання тварин у довільні позиції;

    генерацію випадкового початкового стану екосистеми;

    оновлення стану системи після випадкових переміщень тварин;

    повернення кількості тварин певного типу;
    представлення екосистеми, як рядка символів. 
	Кожна позиція повинна бути представлена у рядку сімома або шістьма  (для другого завдання) символами.
	Перший символ це перша літера назви типу тварини, чотири наступні  її потужність (сила), шоста — стать, сьома – вік. 
	Пуста позиція це сім пробілів.

Виконання симуляції, яка буде тривати певну кількість часових кроків можна реалізувати як окремий модуль, 
або передбачити можливість виконання симуляції з командного рядка.
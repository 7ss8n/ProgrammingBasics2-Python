Для виконання завдань лабораторної роботи та представлення результатів її виконання потрібно клонувати проект за посиланням  https://github.com/anrom7/Array та виконати наступні завдання.


Завдання 1.

Адаптувати (модифікувати Multiset ADT) для використання структури даних масив, яка реалізована на апаратному рівні.


Завдання 2.

У фільмі «Марсіанин» розповідається про астронавта Марка Уотні, якого покинули на Марсі. 
Єдиний канал який в нього залишився для зв’язку з центром управління на Землі — це передача зображень за допомогою камери, яка обертається.
Тоді Уотні вирішує надсилати повідомлення наступним чином. 
Оскільки кожен символ ASCII це два шістнадцяткові символи, то Уотні розміщує листки з шістнадцятковими символами по колу і
таким чином надсилає повідомлення, як набір зображень. Повідомлення він розбиває на слова, слова ділить на ASCII символи і
 для кожного символу відсилає за допомогою камери два зображення: по одному для кожного шістнадцяткового символу.

Розробіть абстрактний тип даних, який буде дозволяти надсилати повідомлення. Вхідними даними для роботи програми, 
яка буде використовувати цей абстрактний тип буде повідомлення, як послідовність ASCII символів, 
а результатом роботи послідовність кутів повороту камери. При реалізації абстрактного типу даних потрібно  використовувати масив, 
як структуру даних.

Завдання 3.

У реалізації Life Grid ADT (клас LifeGrid) реалізувати всі відсутні методи. Доповнити модуль lifegrid_test.py:

- реалізацією функції draw(). Функція повинна виводити на екран поточний стан системи. Для позначення мертвих і живих комірок можна використовувати довільні символи.

- фрагментом, який дозволить користувачу вводити розмір поля та кількість поколінь для генерації.

Завдання 4.

У фотографії і комп'ютерній графіці, зображення у відтінках сірого це зображення в якому кожен піксель представляє або кодує інформацію лише про його інтенсивність.
Зображення такого типу також називають чорно-білими, бо вони містять лише відтінки сірого кольору, градація яких змінюється від інтенсивності чорного, 
що є найменшою до білого, що є найбільшим значенням інтенсивності світла [Вікіпедія].
Більш формально зображення у відтінках сірого це двовимірне растрове зображення, 
яке складається з пікселів в яких зберігаються значення в межах [0 . . . 255], де 0 це чорний колір а 255 – білий.

Потрібно розробити Grayscale Image ADT для збереження і обробки цифрових зображень. 
Реалізація Grayscale Image ADT повинна ґрунтуватися на наступному описі та використовувати структуру даних двовимірний масив.

    GrayscaleImage( nrows, ncols ): Створення нового екземпляру, який містить nrows на ncols пікселів значення яких встановлені в 0.

    width(): Повертає ширину зображення.

    height(): Повертає висоту зображення.

    clear( value ): Очищує зображення шляхом встановлення кожного пікселя до значення value. Значення value повинно бути в межах від 0 до 255.

    getitem( row, col ): Повертає значення інтенсивності в заданому пікселі. Координати пікселя повинні бути в коректному діапазоні.

    setitem( row, col, value ): Встановлення значення інтенсивності для заданого пікселя. Координати пікселя повинні бути в коректному діапазоні. 
	Значення value повинно бути в межах від 0 до 255.

Розробити приклад використання Grayscale Image ADT в модулі, який реалізовує стиснення зображення. 
Для стиснення використовується будь-який алгоритм з тих, які вивчалися у дискретній математиці.